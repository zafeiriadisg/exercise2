# exercise2
## Εργασία 2: Μελέτη για την Τέχνη Ήχου


**Μέρος 1: Μεταγραφή 8' χωρίου από διάλεξη του C. Cox**


[00:27:31 – 00:35:40](https://youtu.be/hh_5_CAySXY?t=1650)

1. Απομαγνητοφώνηση στα αγγλικά: https://github.com/zafeiriadisg/zafeiriadis_cox_2020522

2. Μετάφραση στα ελληνικά: https://github.com/zafeiriadisg/zafeiriadis_coxtranslation_2020528


**Μέρος 2: Σχόλια**

- Σχόλιο 1

00:11:40-00:19:40 

_Let us cross a large modern capital with our ears more sensitive than our eyes._

&nbsp;&nbsp;Με αυτήν του την φράση ο Ρούσολο έδειξε έναν νέο τρόπο αισθητικής αντίληψης του σύχρονου αστικού τοπίου, έναν κόσμο γεμάτο ενδιαφέροντες ήχους στον οποίο μας προσκάλεσε 
να τους εξερευνήσουμε. Κατά την γνώμη μου βλέπω μία ομοιότητα στις φουτουριστικές κατασκευές που παρήγαγαν θόρυβο με σκοπό να μιμηθούν τους ήχους της σύχρονης πόλης με την κατασκευή των 
τελετουργικών μουσικών οργάνων Didgeridoo των Αβορίγινων της Αυστραλίας όπου καθώς φυσούσαν μέσα από αυτά προσπαθούσαν να μιμηθούν ήχους του δικού τους φυσικού τοπίου όπως κραυγές ζώων.

- Σχόλιο 2

00:19:40-00:27:40

_The Expression of Zaar._

&nbsp;&nbsp;Στην Βορειοανατολική Αφρική και στην Μέση Ανατολή Zaar ονομάζονται τα πνεύματα που μπαίνουν μέσα στο σώμα ανθρώπων. Στο Νότιο Ιράν το πνεύμα Zar ερμηνεύεται ως ένας επιβλαβείς άνεμος. Έχει ιδιαίτερο εδιαφέρον ότι το αποτέλεσμα από την επεξεργασία της ηχογράφησης της τελετής Zaar από τον Halin El-Dabh θυμίζει ελάχιστα ανθρώπινες φωνές και περισσότερο ίσως τον ήχο ανέμου. Αυτή η σκέψη μου θύμισε το ποίημα Erlkönig του Goethe όπου ο ήχος του ανέμου μεταφράζεται στο νου ενός παιδιού σαν την φωνή του βασιλιά τον ξωτικών. 

- Σχόλιο 3

00:27:31–00:35:40

_Young's were elaborately constructed through a curious combination of mathematical precision and ancient Vedic philosophy, with the principle that the world is sound, this famous phrase Nada Brahma._

&nbsp;&nbsp;Η στροφή στον μυστικισμό και στις ανατολικές θρησκείες είναι κάτι που το συναντάμε από την εποχή του ρομαντισμού και προέρχεται από μια ανάγκη να απαντηθούν φιλοσοφικά ερωτήματα όπως το τι είναι πραγματικότητα.

- Σχόλιο 4

00:51:40-00:59:40

_The Sound of Silence, is simply a photograph Simon & Garfunkel's 1964 single "The sound of silence"._

&nbsp;&nbsp;Ο θεατής που βλέπει μια φωτογραφία του δίσκου _The Sound of silence_ αν γνωρίζει το ομώνυμο μουσικό κομμάτι ίσως τραγουδάει με την σκέψη του το τραγούδι. Αυτό με κάνει να αναρωτιέμαι αν η ανάμνηση ενός ήχου είναι ήχος. Αν στην θέα μιας ακίνητης καμπάνας φανταστούμε τον ήχο τον έχουμε ακούσει; Aν ναι, τότε ποια η διαφορα με έναν άνθρωπο που ακούει φωνές επειδή πάσχει από σχιζοφρένεια; Ίσως η γνώση του ότι ο ήχος προέρχεται από την φαντασία μας να είναι μια σημαντική διαφορά. Όμως, αν αναλογιστούμε ότι τελικά αυτό που μας κάνει να συνδέουμε ήχους με συγκεκριμένα αντικείμενα, ζώα, ανθρώπους και φυσικά φαινόμενα είναι μια διαδικασία που συμβαίνει στο μυαλό μας, αντιλαμβανόμαστε και πόσο λεπτά είναι τα όρια μεταξύ πραγματικότητας και φαντασίας.

- Σχόλιο 5

01:15:40-1:23:40

_One of my favorites films ever, a film called Leviathan by Lucien Castaing Taylor._

&nbsp;&nbsp;Κατά τη διάρκεια του αποσπάσματος από την ταινία που παρουσιάζει ο Cox, με εντυπωσίασε ο δυναμικός ρόλος του ήχου στην αφήγηση του έργου. Κατά την γνώμη μου στο συγκεκριμένο έργο βλέπουμε μια απόλυτη ισορροπία μεταξύ ήχου και εικόνας.


**Σχολιάσετε μια ιδέα ή τεχνοτροπία ή κίνημα που νοιώθετε να σας προσελκύει περισσότερο ή να σας είναι περισσότερο οικείο για τον δικό σας καλλιτεχνικό πειραματισμό. Γράψετε περίπου τι θα μπορούσατε να κάνετε γύρω απο αυτό, υποθετικά ή πραγματικά.**

&nbsp;&nbsp;Με αφορμή τις αναφορές που έγιναν στο κίνημα του ρομαντισμού κατά την διάρκεια τον μαθημάτων και τον προβληματισμό του τι είναι πραγματικότητα και τι φαντασία μου γεννήθηκε η επιθυμία να δημιουργήσω ένα καλλιτεχνικό ηχητικό έργο όπου μια σκηνοθετημένη κατάσταση θα παρουσιάζεται ως πραγματικό γεγονός. Πιο συγκεκριμένα το έργο αυτό θα είναι μια ραδιοφωνική συνέντευξη (Radioplay) που θα παίρνει ένας δημοσιογράφος σε έναν καλλιτέχνη όπου θα ακούγεται σαν να ηχογραφήθηκε σε εξωτερικό περιβάλλον ενώ στην πραγματικότητα όλη η συνέντευξη θα είναι σκηνοθετημένη και οι ήχοι που θα τους περιβάλλουν θα είναι προηχογραφημένοι. Η συνέντευξη θα αποτελείται από αποσπάσματα ενός φανταστικού περιπάτου στην φύση. Για να πραγματοποιηθεί το συγκεκριμένο έργο, θα ηχογραφήσω ηχους από το φυσικό περιβάλλον (field recording) καθώς επίσης και ηχους βημάτων οι οποίοι θα ακούγονται κατά τη διάρκεια της συνέντευξης παράλληλα με τον θόρυβο μιας κασέτας ήχου. Στο τελικό αρχείο θα μειώσω τα μπάσα και θα αυξήσω λίγο τα πρίμα ώστε να ακούγεται σαν μια κακή ηχογράφηση από παλιό δημοσιογραφικό κασετόφωνο.



